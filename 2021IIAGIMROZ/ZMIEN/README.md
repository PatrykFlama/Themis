Zmienna
Problem code: ZMIEN | Time: 1.00 s | Memory: 32 MB | Solved: no | print

Jasio ma zmienną x, początkowo równą 1.

W każdym kroku może wykonać jedną z trzech operacji:

zwiększyć ją o 1,
zmniejszyć ją o 1,
podnieść ją do kwadratu.
Jasio chciałby ustawić zmienną x na wartość naturalną N. Pomóż mu tego dokonać w najmniejszej liczbie operacji.

Zadanie
Napisz program, który: wczyta liczbę naturalną N, wyznaczy minimalną liczbę operacji, które należy wykonać, żeby zmienna x została ustawiona na N i wypisze wynik na standardowe wyjście.

Wejście
W pierwszym (i jedynym) wierszu wejścia znajduje się jedna liczba naturalna N, określająca cel Jasia, 1 <= N <= 10^18.

Wyjście
W pierwszym (i jedynym) wierszu wyjścia powinna się znaleźć jedna nieujemna liczba całkowita -- minimalna liczba operacji niezbędnych do ustawienia zmiennej x na wartość N.

Przykład
Dla danych wejściowych

50
poprawną odpowiedzią jest
7
